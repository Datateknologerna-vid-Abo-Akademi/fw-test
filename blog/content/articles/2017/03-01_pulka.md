Title: Blod, svett och kåda
Date: 2017-03-01
Tags: pulka, fastlaskiainen
Slug: fastlaskiainen-2017
Authors: Alexander Tokos
Summary: En kort sammanfattning om hur ”pulkan” blev byggd 2017 och dess färd nedför vårdberget.

Tjohopp!

Forward har inte sett en uppdatering på över två år så vi i styrelsen tyckte det var dags att försöka sparka lite liv i forward-bloggens halvdöda kropp. Nå nu äntligen fick vi någonting att skriva om så nedan följer en kort sammanfattning om hur ”pulkan” blev byggd och dess färd nedför vårdberget.

![]({attach}/images/2017/pulka/1.jpg)

Klockan var 9.00 på en fredagsmorgon och sågljud och borrmaskiner hördes från apparathallen i Axelia. Byggmaterialen hade inhandlats dagen före och Jimmy hade ritat en ritning på Blender. Eftersom allt var så bra planerat tog byggandet väldigt fort, endast några timmar senare, med händerna fulla av kåda från virket, var själva bordet färdigt med hjulen fast också. Vi använde vattenpass och vinkel för att få allt perfekt.

![]({attach}/images/2017/pulka/2.jpg)

![]({attach}/images/2017/pulka/3.jpg)

Sen var det dags att prova om bordet och hjulen tål 4 personer. Försöket började bra då försökskaninerna satte sig ned vid bordet. Man kunde se hur stadigt bordet var då det gungade vid minsta lilla rörelse. Ändå höll allting efter lite gungande och vi konstaterade att pulkan #borde klara färden ner för backen. Då försökspersonerna steg upp hördes det ett fasansfullt ljud då ena bulten som höll fast ett hjul böjdes. Det behövdes nya bultar som var tjockare, så arbetet skjöts upp till måndagen efter årssitzen. På måndagen skedde det igen en olycka då vi testade pulkan med de nya bultarna. Denna gång var de virket runt bulten som sprack itu, detta fixades snabbt med lite jesustejp.

![]({attach}/images/2017/pulka/4.jpg)

![]({attach}/images/2017/pulka/5.jpg)

Sen var det dags för fastlaskiainen. I år satte vi Albin och grillen lite högre upp på backen vilket ledde till att många dateiter hade svårt att hitta oss. Vi var 20:e pulkan i startordningen så vi fick stå uppe på berget och spana in motståndarnas pulkor. Der fanns nog lite av allting, priset för farligaste pulka tar nog dock Ex Tempores rullande tunna som rullade ner okontrollerat och centrifugerade sin passagerare.

![]({attach}/images/2017/pulka/6.jpg)

Vi hade valt en körversion av Helan går som vår musik men väl vid startlinjen väntade vi ca 30 sekunder före vi insåg att musiken inte kommer att spelas för nån anledning. Istället fick alla använda sin röst och sjunga själv, tack btw till de dateiter i publiken som sjöng med.

![]({attach}/images/2017/pulka/7.jpg)

Tyvärr räckte inte vårt amazing bord för att imponera på domarna och vi slapp inte till final, men det blev troligtvis en stark 5:a. Tydligen var det poppis att ha färgad rök och försöka gasa ihjäl publiken som KK , ÅsNa, Quantum och NatVet gjorde, en sak man kanske borde investera i nästa år. Då finalisterna uppräknades retirerade DaTe tillbaka upp på berget för att höra på Albins musik och äta korv.

Det var allt för denna gång, tack till alla som hjälpte till i tisdags och alla som hejade på oss.

May the Force be with you!